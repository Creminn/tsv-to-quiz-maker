Soru	Şık A	Şık B	Şık C	Şık D	Şık E	Doğru Cevap
Dergilerin hemen hepsi şiirle dolu, çoğu da doğrusu çekiyor insanı. Tatlı tatlı söylüyor yeni şairlerimiz, rahatça diyorlar diyeceklerini, süssüz, sade... Nesre geldi mi öyle değil. Bilginler, okkalı okkalı kelimelerle uzun uzun, yamru yumru cümleler kuruyorlar. Kesin, iri lakırdılara döküyorlar işi. Yukarıdaki parçada aşağıdaki anlatım tekniklerinden hangileri kullanılmıştır?	Tanımlama-örnekleme	Karşılaştırma-tartışma	Örneklendirme-öyküleme	Açıklama-örnekleme	Tartışma-öyküleme	B
Komşu bahçeden balkonumuza hücum eden erikler beni âdeta hırsızlığa davet ediyor. Buna hırsızlık denir mi, bilemiyorum. Bir ara kafam gürledi. Şunları kırmayayım dedim, belki de kendimi! Yemyeşil salkım sö­ğüt... Alıp birkaç tane bakayım tadına. Gerçi güneşin de etkisiyle zümrüdü andırırcasına parıl parıl parlayan yanakları ekşi olduklarını haykırıyordu. İçerden çocuğun feryadıyla kendime geldim. Böylece suç dosyamın kabarmasını ertelemiş oldum. Bu parçanın anlatımı için aşağıdakilerden hangisi söylenemez?	Betimlemelere yer verilmiştir.	Kişileştirme yapılmıştır.	Tatma duyusu söz konusudur.	Karşılaştırma ağır basmaktadır.	Benzetme yapılmıştır.	D
Boyacı çocuk, Coşkun'un ayakkabılarını boyuyordu. Coşkun, son aldığı arabasını seyrediyordu. Özgül, Coşkun'un önünden de geçti. Coşkun bakışlarını elinde olmayarak ona yöneltti. Ama ona bakan kimdi? Bu paragrafta aşağıdaki anlatım biçimlerinden hangisi kullanılmıştır?	Açıklama	Tanık gösterme	Öyküleme	Karşılaştırma	Betimleme	C
Serin bir sonbahar akşamıydı. Bin bir zorlukla Maraş'tan Elbistan'a kadar gelmeyi başarmış bir yolcu, kendini mahalle kahvesinden içeri attı. Sigara dumanının bir sis gibi çöktüğü dar mekân, kapıdan içeri dolan havayla serinledi. İçerde oturanlar, başlarını çevirip nefes nefese kalmış, yorgun yolcuya baktılar. Bu parçanın anlatımında aşağıdakilerin hangisinden yararlanılmıştır?	Tartışma - Açıklama	Öyküleme - Betimleme	Açıklama - Örnekleme	Açıklama - Öyküleme	Öyküleme - Karşılaştırma	B
Kültür, insanın maddi ve manevi üretiminde gerçekleşen etkin, yaratıcı faaliyettir; öyle ki bu faaliyet süreci içinde, toplumsal önemde maddi ve manevi değerler yaratılırken, insanın yaratıcı etkinliği de bu değerlerin tümünde kendi nesnelleşmesini bulur. Yukarıdaki paragrafta aşağıdakilerden hangisi yapılmak istenmiştir?	Betimleme	Çözümleme	Tanımlama	Örnekleme	Açıklama	C
İkisi de inançlarında kesindirler. Biri sanır ki kendi siyasal beklentilerine uygun bir düzen kuruldu mu her şey bir anda tozpembe olur ve ulusun önünde bir refah, bir huzur çağı açılır. Öbürü de inanır ki bir kere bilimsel dediği düzen kuruldu mu -ortam ve kadrolar nasıl olursa olsun- bir anda ülke cennete döner ve bütün davalar halledilmiş olur. Paragrafın anlatımında aşağıdakilerden hangisine ağırlık verilmiştir?	Örnekleme	Karşılaştırma	Eleştirme	Tanımlama	Tartışma	B
Eskiyi sevenler, yaşatmak isteyenlere bir bakın, neden Yunus Emre'nin, Pir Sultan Abdal'ın Türkçesini kullanmak, yaşatmak istemezler, o yolda çalışmazlar? Eskiyi savunanlar böyle bir soru karşısında "Onlar bugün için unutulmuş eski Türkçe sözlerdir, onları diriltemeyiz." derler. Peki, divan şairlerinin dili unutulmadı mı? Bugün eskiyi savunanlardan hangisi sevdiği birisine Baki'nin diliyle mektup yazabilir? Bu paragrafın anlatımında hangi anlatım biçimine yer verilmiştir?	Tartışmaya	Açıklamaya	Açıklayıcı öykülemeye	Tanıtmaya	Öğretici betimlemeye	A
Salvador Dali, bütün ustalık çeşitlerini bilmesine karşın sadece çağının akımları içinde değerlendirilebilen bir ressamdır. Pablo Picasso ise hem eski hem yeni olabilme özelliğiyle zamana bağlı kalmaktan kurtulmuştur. Picasso, sizi size; Dali ise kendine baktırır. Yukarıdaki parçada düşünceyi geliştirme yollarından hangisine ağırlık verilmiştir?	Tanımlama	Benzetme	Karşılaştırma	Örneklendirme	Tanık gösterme	C
Aylık güncelliği olan bir dergide yayımlanıyor yazılarım. Orta uzunluktaki bu yazılarda, bahsettiğim konuyla ilgili görüş ve düşüncelerimi ayrıntılara inmeden ortaya koyuyorum. Amacım okurlarımı bunaltmadan anlaşılmak olduğu için de konuşma dilinin sıcaklığı ve samimiyetinden faydalanmaya gayret ediyorum. Böyle konuşan bir sanatçının yazılarının türü aşağıdakilerden hangisiyle isimlendirilebilir?	Anı	Söyleşi	Röportaj	Makale	Eleştiri	B
Aşağıdakilerden hangisinde bilgi yanlışı vardır?	Karalama Defteri adlı eser Suut Kemal Yetkin tarafından sohbet türünde yazılmış bir eserdir.	Ele aldıkları konulara göre röportajlar; siyasî röportajlar edebî röportajlar eğitim röportajları vb. çeşitlenmektedir.	Sohbet türünde yazılan yazılarda yazar düşüncelerini muhakkak kabul ettirmek için okuyucularını zorlamaz.	Ahmet Rasim'in Ramazan Sohbetleri adlı eseri sohbet türüne bir örnektir.	Söyleşi (sohbet) türündeki yazılarda samimiyet esastır.	A
Recai, barın kapısını itip içeri girdi. Barın duvarlarından gelen ağır bir sıcaklık şakaklarını sıkıyor, onu boğuyordu. Alt kattaki tuvalete kadar kendisini sürükledi. Musluğu açtı. Yüzüne su çarptı. Yukarıdaki parçanın alındığı yapıtın türü aşağıdakilerden hangisi olamaz?	Roman	Deneme	Öykü	Tiyatro	Fıkra	B
Daima bir iş veya hizmetin söz konusu olduğu; sipariş, satış, borç alıp verme isteği, bilgi isteme veya bir şikâyet gibi konuları da içerebilen yazıların türü aşağıdakilerden hangisidir?	Özel mektup	İş mektubu	Açık mektup	Resmî mektup	Edebî mektup	B
Aşağıdakilerden hangisi günce (günlük) türünü anı türünden ayıran temel özelliktir?	Güncede olay yaşandığı gün yazılır ve çoğu kez günün tarihini içerir.	Günce yazarın yaşadığı veya tanık olduğu olayları konu alır.	Günceler belirli seviyelerde görev almış kişilerce yazılır.	Güncede olaylar ve çevre daha geniş olarak ele alınır	Günceye yazarın psikolojik durumu yansımaz.	A
Yazarın yurt içinde veya dışında yaptığı gezilerde gördüğü yerleri, tanıdığı ilginç insanları, karşılaştığı değişik durumları, olayları vb. anlattığı yazılardır gezi yazıları. Bu açıdan gezi yazılarının da bir anlamda ... olduğunu söyleyebiliriz. Yukarıdaki açıklamada boş bırakılan yere aşağıdakilerden hangisi getirilmelidir?	deneme	röportaj	anı	söyleşi	mektup	C
Küçük, sezgili bir okur kitlesine seslenen, kentli ve aydın bir seçkinler tabakasının buyruğunda yolunu arayan ilk Türk romanları; anlatı sanatının yetkin örnekleri sayılmasa da hem belge olarak çok önemli tarihsel işlev yüklenmiş, hem de iktidara oynayan Türk aydınının kendi fikirlerini topluma benimsetmesinde ciddi bir kaldıraç rolü oynamışlardır. Mai ve Siyah gibi. Bu parça aşağıdaki edebiyat türlerinden hangisinden alınmış olabilir?	Makale	Söyleşi	Fıkra	Öykü	Anı	A
Gazete ya da dergilerin belli köşelerinde yayımlanan, belgelendirme ve kanıtlama gereği duyulmadan günlük olayları, ülke sorunlarını veya yazarın bir konu hakkındaki görüş ve düşüncelerini çeşitli yönlerden inceleyen ve yorumlayan kısa yazılara ne ad verilir?	Fıkra	Anı	Makale	Eleştiri	Otobiyografi	A
Aşağıdakilerden hangisi sohbet türünün Türk edebiyatındaki önemli temsilcilerinden değildir?	Ahmet Rasim	Yaşar Kemal	Suut Kemal Yetkin	Şevket Rado	Melih Cevdet Anday	B
Fazıl Hüsnü Dağlarca ile yeni şiir kitabı İçimdeki Şiir Hayvanını konuşmak üzere Kadıköy'de adını taşıyan sokaktaki evine gittik. Dağlarca şiire adanmış bir ömür olarak karşımda duruyordu. Hırkasının bir yakasında nazar boncuğu diğerinde Ayetel Kürsi taşıyor. Biz de Türk şiirinin yaşayan en büyük şairine maşallah deyip uzun ömürler diliyoruz. -Hocam Allah uzun ömür versin. Artık kitaplarınızın sayısını unuttuk. İçimdeki Şiir Hayvanı kaçıncı kitap? -İçimdeki Hayvan yüz otuz sekizinci kitap.Kitaptakiler son bir yıl içinde yazdığım şiirlerin bir bölümü. Yukarıdaki parça aşağıdaki türlerin hangisine ait bir yazıdan alınmış olabilir?	Öykü	Fıkra	Röportaj	Mülakat	Söyleşi	C
Kimi yazarlar vardır; bildiğimiz, sıradan olayları ilk kez başkalarından farklı anlatırlar. Kimi yazarlar vardır; ra­hattırlar, zorlamazlar kendilerini de sizi de. Dillerine geleni kalemlerine dökmüşlerdir. Kimi yazarlar vardır; gibidir yazdıkları; üç sözcüğe koca bir yazının içeriğini yüklerler. Yukarıda sözü edilen yazarların anlatım özellikleri aşağıdakilerin hangisinde doğru verilmiştir?	Akıcılık doğallık özlülük	Özgünlük özlülük duruluk	Özlülük açıklık doğallık	Doğallık özgünlük akıcılık	Özgünlük doğallık özlülük	E